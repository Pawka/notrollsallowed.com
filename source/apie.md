---
layout: inner
title: Apie

---
# Apie renginį

No Trolls Allowed - po atviru dangumi vykstantis renginys, siekiantis suburti
įvairių pomėgių turinčius žmones. Čia laukiami progamuotojai, įvairaus plauko geek'ai,
mokslininkai, konstruktoriai, artistai, menininkai ir kitų sričių specialistai,
galintys ir norintys pasidalinti savo žiniomis. Norite sudalyvauti? Pasiimkite
savo šeimyną, maisto, gėrimų, bei palapinę viskam sutalpinti ir atvažiuokite!

Pagrindinė renginio mintis: 
> Kiekvienas dalyvis turi paruošti pranešimą bet kokia tema, kuri, jo manymu,
> būtų įdomi kitiems.

## Renginio data ## {#data}

Renginys vyks **2013 metų Liepos 19-21** dienomis. Kad būtų lengviau atsiminti
- tai priešpaskutinis mėnesio savaitgalis. Šią data savo kalendoriuose
pasižymėkite raudonai.

## Ką pasiimti su savimi?

Renginys vyks po atviru dangumi, tad nepamirškite tinkamai pasiruošti
išgyvenimui. Siūlome pasiimti:

* Palapinę, miegmaišį ir kitus jūsų patogiam poilsiui reikalingus dalykus.
* Sulankstomų kėdžių arba kilimėlių pranešimų klausymui.
* Kompiuterį.
* Prailgintuvą (netgi ne vieną).
* Maršrutizatorių, jei galvojate, kad jums jo gali prireikti, pvz. organizuosite
  kokias nors dirbtuves ar norėsite pažaisti tinkle.
* Greitai negendančio maisto, gėrimų ir maisto ruošimo, bei saugojimo priemonių
  (šašlykinę, indų, šaltkrepšį). Rekomenduojama nesivežti stiklinės taros, nes
  nepatogu rinkti šukes iš pievos.
* Malkų.
* Maišų šiukšlėms sudėti.
* Dalyvio kortelę, jei norite būti atpažintas(-a).
* Aprangą tinkamą prognozuojamam orui (lietpaltis ir botai niekada nepamaišė).
* Priemonių, atbaidančių vabzdžius ir kitus kenkėjus.
* Žaidimų laisvalaikio praleidimui (galit ir kompiuterinių).
* Gerą nuotaiką.
